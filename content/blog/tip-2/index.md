---
title: "Tip 2: Help gebruikers aan een sterk wachtwoord"
date: "2020-11-19T00:00:00.000Z"
---

Uit het meest recente onderzoek dat ik kon vonden (2015) blijkt dat slechts 7% van alle Nederlanders een passwordmanager gebruikt. De overige 93% kan dus wel wat hulp gebruiken bij het bedenken van een sterk wachtwoord. Hoewel je het beste op lengte kunt focussen i.p.v. hoofdletters, cijfers en rare tekens (een langer wachtwoord is altijd vele malen sterker dan een korter wachtwoord met al die rare tekens), ben je in veel gevallen nog altijd verplicht om minstens een hoofdletter, een cijfer en een bijzonder teken in je wachtwoord te stoppen. Als je dat dan doet, maak het voor gebruikers dan zo makkelijk mogelijk om te zien aan welke eisen het wachtwoord al voldoet. Direct onder het wachtwoordveld. En vraag ze niet om het wachtwoord twee keer in te vullen, maar geef ze gewoon de mogelijkheid het wachtwoord te tonen in het invoerveld.
