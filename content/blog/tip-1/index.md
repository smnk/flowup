---
title: "Tip 1: Help bezoekers direct naar een opt-in link"
date: "2020-11-18T00:00:00.000Z"
---

Een opt-in of bevestigingslink is een beetje een noodzakelijk kwaad. Altijd vervelend, maar wel nodig om te voorkomen dat mensen ongewenste e-mail ontvangen. Je kunt het je bezoekers echter iets makkelijker maken om direct hun e-mailadres te bevestigen. Vaak kun je aan het e-mailadres namelijk zien welke e-maildienst ze gebruiken. Op deze manier kun je bijvoorbeeld Gmail, Outlook/Hotmail en iCloud gebruikers direct naar hun inbox begeleiden. Handig, want dan kun je daarna direct verder met het onboarden van je nieuwe gebruiker. Overigens zou ik er altijd voor kiezen het bevestigen optioneel te maken, desnoods met enkele functies uitgeschakeld. Met een notificatie prominent in beeld kun je gebruikers eraan herinneren dat ze hun account nog moeten activeren.
