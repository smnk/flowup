---
title: "Tip 3: Bezochte links markeren met een vinkje"
date: "2020-11-20T00:00:00.000Z"
---

Je ziet het niet vaak meer: paarse links. Vroeger waren links vaak blauw (en dat is nog steeds een goede keuze), maar bezochte links worden door de browser standaard paars gemaakt. Dat matcht natuurlijk niet met iedere huisstijl. Bovendien is niet voor iedereen duidelijk waarom een link opeens paars is in plaats van blauw. Toch kan het voor bezoekers wel handig zijn te zien welke links ze al hebben gezocht. En dat hoeft niet met de kleur paars. Zet er met CSS bijvoorbeeld een vinkje achter, zodat het voor bezoekers duidelijker is dat ze die pagina al hebben bezocht.